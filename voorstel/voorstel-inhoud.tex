%---------- Inleiding ---------------------------------------------------------

\section{Introductie}%
\label{sec:introductie}
In een tijdsperiode waarin digitale technologie niet meer weg te denken is, ondergaat het onderwijs een zware transformatie. Hierin bieden E-commerce platforms en sociale media in een educatieve omgeving verscheidene mogelijkheden om het leerproces te verreiken en studenten voor te bereiden op uitdagingen in de moderne samenleving. Echter kunnen deze platformen ook voor heel veel afleiding zorgen. Hierdoor is er nood aan digitale middelen om deze afleiding tijdens de lessen tegen te gaan. 

Deze studie richt zich op de optimalisatie van educatief gebruik door middelen van gerichte beperkingen en flexibele activering van E-commerce en sociale media platforms. Deze diepgaande studie richt zich op verscheidene methoden die momenteel worden toegepast in het onderwijs om zo een evenwicht te vinden tussen de toegang en het minimaliseren van de afleiding betrekkend tot waardevolle digitale hulpmiddelen. Dit gaande van zowel lagere als middelbare scholen. 

In deze bachelorproef wordt volgende onderzoeksvraag gesteld en verduidelijkt met enkele deelvragen:
\begin{itemize}
    \item Welke methode vormt de balans tussen gebruiksgemak, algemene kosten en functionaliteiten voor het beheren van toegang tot E-commerce en sociale media platforms in het onderwijs, met als doel de afleiding te minimaliseren en educatief gebruik te optimaliseren? 
    \begin{itemize}
       \item Welke specifieke functionaliteiten dragen bij aan het minimaliseren van afleiding en het optimaliseren van educatief gebruik?
       \item In hoeverre is het mogelijk voor deze software open-source te gebruiken?
       \item Hoe wordt het gebruiksgemak gedefinieerd met betrekking tot het beheren van E-commerce en sociale media platforms in het onderwijs?    
     \end{itemize}
\end{itemize}


%---------- Stand van zaken ---------------------------------------------------

\section{State-of-the-art}%
\label{sec:state-of-the-art}
\subsection{Educatieve Technologie in de 21e Eeuw}
In de 21e eeuw is technologie niet meer weg te denken uit de samenleving. Maar dit is ook zo in scholen. Wanneer er wordt ingezoomd op de leeromgeving waar leerlingen en studenten zich bevinden, zijn er veel veranderingen opgetreden. ``Klaslokalen over de hele wereld worden technologisch steeds geavanceerder. Een groeiende trend is dat scholen elke leerling een persoonlijke laptop of tablet ter beschikking stellen, zowel voor gebruik in de klas als thuis.'' \textcite{HALL2021101957} Dit alles is in een versneld tempo geëvolueerd na de COVID-pandemie. Waardoor scholen ook in een versneld tempo moesten schakelen om deze vereisten op te zetten in hun gebouwen, denk maar aan meer stopcontacten, beter internet, middelen voor arme gezinnen.\newline
Vervolgens moesten de scholen hun leerpakketten ook aanpassen zodat leerlingen meer met de computer konden werken tijdens de lessen. Hierdoor waren leerkrachten in staat tot overschakeling van zelfstandiger onderwijs. Anderzijds toont onderzoek aan dat leerlingen sneller afgeleid zijn bij het gebruik van laptops en tablets in de les. \textcite{deng2020laptops} Hierdoor was er dus nood aan verscheidene methoden of technologieën die in staat zijn de leerlingen toch bij de les te houden. Deze technologieën worden ook wel Classroom management software (CMS) genoemd.

\subsection{Wat is Classroom management software}
Classroom management software (CMS) stelt leerkrachten in staat om de apparaten van leerlingen te bekijken, controleren en te beheren. Ook biedt deze software leerkrachten een overzicht van alle deelnemende leerlingen hun scherm en beidt het de mogelijkheid om verdere controle over deze computers over te nemen. \autocite{brioso2017classroom}
Voorbeelden hiervan zijn: LanSchool, Netop Vision, Securly, Lightspeed Classroom Management en GOGuardian Teacher. 
Kenmerkend aan deze software is de verscheidene functies die gebruikers hiermee kunnen verwezenlijken
\begin{itemize}
    \item Beheer alle lessen vanaf de startpagina
    \item Creëren van virtuele groepen 
    \item Stuur expresberichten naar de schermen van leerlingen hun apparaten 
    \item Push links naar een leerling of de hele klas
    \item Ontvang updates over de status van studenten 
    \item Tel webregels in om specifieke websites te beperken
    \item Onderzoek de browsergeschiedenis van leerlingen 
    \item Bekijk schermen van de hele klas in één keer of zoom in op een afzonderlijk scherm
    \item Registreer de activiteit op het scherm van een leerling
    \newline
    \autocite{Lightspeed}
\end{itemize}

\subsection{Beveiliging en privacy van Classroom management software}
Doordat deze programma's verschillende schermen kunnen weergeven van elke leerling, is het uiteraard belangrijk dat deze programma's goed beveiligd worden. Ook moeten er duidelijke regels opgesteld worden voor de leerkrachten. Denk maar aan het gebruik van deze programma's buiten de school zelf. Ook worden de virtuele klassen versleuteld zodat geen enkel persoon kan meekijken tijdens de les. Vooraleer leerkrachten toegang mogen verschaffen tot de controle van ieders scherm moeten de leerlingen het privacybeleid van de school goedkeuren. Wanneer ze dit niet goedkeuren mag de leerkracht geen gebruik maken van het programma bij de desbetreffende leerling. \autocite{privacy}


\subsection{Gebruik van E-commerce en Sociale media platforms tijdens de lessen}
Onderzoek toont aan dat sociale media in vele gevallen ook positief kan zijn in het onderwijs, zowel voor leerlingen als leerkrachten. Het gebruik ervan kan dienen als direct communicatiemiddel tussen leerkracht en student, waar sociale media wordt ingezet om aankondigingen en updates te plaatsen om zo discussies in vermeiden. 
Vervolgens kan de studentenbetrokkenheid verhoogd worden dankzij sociale media tools. Naast de stimulatie van leerlingen zorgen deze platforms ook voor actieve deelname aan het vormgeven van de eigen leerervaring. Hierdoor kunnen studenten zich comfortabel uiten, samenwerken en waardevolle leermiddelen delen en raadplegen, onafhankelijk van tijd en plaats. \newline
Tot slot wordt er in de studie nog een laatste aspect besproken, namelijk sociale media als samenwerkingsplatform. Hierbij bevordert de samenwerking tussen leerlingen, leerkrachten en andere betrokkenen door kennis uit te wisselen. Zo kunnen samenwerkingstools zoals 'Google Docs' makkelijker worden gedeeld en kan ieder zijn steentje bijdragen door gebruik te maken van gedeelde inhoud. Op deze manier wordt de samenwerking tussen leerlingen verbeterd. \newline
De voordelen van sociale media leggen de basis bij het gebruik van E-commerce platforms tijdens de lessen, waarbij gevaarlijke en foute verkoopsites worden aangekaart om leerlingen te waarschuwen voor frauduleuze websites. Wat resulteert in oplettende studenten die zich ervan bewust zijn dat niet elke reclame betrouwbaar is. Hierdoor zullen jongeren meer nadenken vooraleer ze een bestelling plaatsen op een onbekende website.   \autocite{benefitsofsocialmedia} \autocite{onlinefraude}


%---------- Methodologie ------------------------------------------------------
\section{Methodologie}%
\label{sec:methodologie}
Om het onderzoek te beginnen, wordt er vooreerst gestart met een literatuurstudie. De doelstelling van deze literatuurstudie is het verkennen van de bestaande literatuur en software over de verschillende methoden voor het flexibel activeren van E-commerce en sociale media platforms in de huidige onderwijsomgeving. De aanpak die hiervoor gebruikt zal worden is grondig onderzoek van wetenschappelijke artikelen, rapporten en andere relevante bronnen die van toepassing zijn hierop om inzicht te krijgen in de verschillende methoden, hun effectiviteit en kost. \newline

Na deze literatuurstudie wordt er gestart aan de tweede fase, wat het uitvoeren van een vergelijkende proof-of-concept is. Het doel van deze aanpak is het opzetten van een testomgeving waarbij een klasomgeving wordt nagebootst. Hierdoor kunnen verscheidene opties getest worden waarvan de beste wordt gebruikt als conclusie. Een goede testomgeving bestaat uit drie eigenschappen, namelijk reproduceerbaarheid, repliceerbaarheid en herbruikbaarheid. Deze drie eigenschappen worden uitdrukkelijk gevolgd tijdens de opzet van de testomgeving doorheen dit onderzoek. De eerste stap van de proof-of-concept is het opzetten van de testomgeving waarin gewerkt wordt. Om deze omgeving op te zetten is er uiteraard apparatuur nodig. Doordat dit een testomgeving is wordt er gebruik gemaakt van virtuele machines en geen echte computers, wat de kosten ook drukt. De vijf virtuele machines worden gehost op één enkele computer met Virtualbox-software, waarbij vier machines draaien op Windows 10 als besturingssysteem en één machine draait op Ubuntu 23.04. In deze fase wordt tevens voor elke Windows 10 machine een uniek account aangemaakt, zodat de leerkracht onderscheid maken tussen zichzelf en de leerlingen en bijgevolg rechten per account kunnen worden toegewezen. Er wordt gekozen voor vijf virtuele machines waarvan drie voor de leerlingen, één voor de leerkracht computer en één server die als proxy-server dient, wat volstaat voor een klasomgeving na te bootsen. Omdat deze stap zich alleen beperkt tot het installeren van virtuele machines en het aanmaken hiervan, wordt er een tijdspanne gekozen van twee weken. Tijdens deze twee weken worden deze machines ook met elkaar gekoppeld op één zelfde netwerk zodat deze met elkaar kunnen communiceren. \newline

Na het opzetten van de virtuele machines kan de verschillende software geïnstalleerd worden om nadien uitgebreid te testen. Hiervoor wordt er gestart met Classroom Management Software waarbij LanSchool, Netop Vision, Securly, Lightspeed Classroom Management en GOGuardian Teacher vergeleken worden. Daarnaast is het ook mogelijk om via een proxy-server dezelfde taken uit te voeren als Classroom Management Software, hiervoor werd er één extra server gemaakt die geconfigureerd wordt in deze stap. Dit wordt in deze stap uitgebreid uitgevoerd en getest. Omdat deze stap tijdrovend is voor elke installatie te vergelijken en te installeren wordt er gekozen voor een tijdspanne van vier tot vijf weken.  \newline

Na het installeren van verscheidene tools wordt er duidelijk welke in aanmerking komt voor gebruik. Hierbij wordt een cijfer van 1 op 5 toegekend op basis van kosten, gebruiksgemak en functionaliteiten, waarbij 1 als heel slecht wordt beschouwd en 5 als uitstekend. Hierdoor kan er aan de tweede eigenschap van proof-of-concept gewerkt worden, namelijk repliceerbaarheid. Hierbij wordt de volledige testopstelling van gekozen tools geautomatiseerd, zodat deze testomgeving repliceerbaar is. Voor deze stap wordt er geoogd op een tijdspanne van vier weken. \newline

Tot slot wordt de overige tijd gebruikt voor de derde eigenschap namelijk herbruikbaarheid. Dit is de laatste fase van onze methodologie waarbij vergelijkbare varianten van deze testopstelling in acht worden genomen. Hierbij worden de verschillende automatisaties uitgerold, zodat er onderling kan vergeleken worden.  

\begin{figure}[h]
    \centering
    \includegraphics[height=0.7\linewidth]{Flowchart.png}
    \caption{Flowchart methodologie.}
    \label{fig:Flowchart}
\end{figure}
\clearpage
%---------- Verwachte resultaten ----------------------------------------------
\section{Verwacht resultaat, conclusie}%
\label{sec:verwachte_resultaten}

Na het voltooien van de vergelijkende proof-of-concept wordt er verwacht dat de Classroom Management software of proxy-serveroplossing zich als effectief resulteert, zodat de E-commerce en sociale media platforms beperkt en flexibel geactiveerd worden in een klas. De keuze voor de meest geschikte oplossing hangt af van verscheidene vereisten die de balans vormen tussen gebruiksgemak, algemene kosten en functionaliteiten. De conclusie wordt gevormd door de concrete aanbevelingen voor het flexibel beheren van E-commerce en sociale media platforms in een onderwijsomgeving, met als doel minimalisatie van afleiding bij studenten tijdens de schooluren.